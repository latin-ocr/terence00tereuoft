PUBLIUS TERENTIUS AFER

primo actu placeo, quom interea rumor venit
datum iri gladiatoreS, populus convolat,
tumultuantur clamant pugnant de loco:

ego interea meum non potui tutari locum.

nunc turba non est: otium et silentiumst:

agendi tempus mihi datumst; vobis datur
potestas condecorandi ludos scaenicos . ’
nolite sinere per vos artem musicam

recidere ad paucos: facite ut vostra auctoritas
meae auctoritati fautrix adiutrixque sit.

si numquam avare pretium statui arti meac

et eum esse quaestum in animum induxi maxumum,
quam maxume servire vostris commodis:

sinite impetrare me, qui in tutelam meam
studium suom et se in vostram commisit fidem,
ne eum circumventum inique iniqui inrideant.
mea causa causam accipite et date silentium,

ut lubeat scribere aliis mihique ut discere

novas expediat posthac pretio emptas meo.

130

40

50

