PROLOGVS

Postquam poeta sensit scripturam suam

ab iniquis observari et advorsarios

rapere in peiorem partem quam acturi sumus:
indicio de se ipse erit, vos eritis iudiceS,

laudin an vitio duci id factum oporteat.
Synapothnescontes Diphili comoediast:

eam Commorientis Plautus fecit fabulam.

in Graeca adulescens est, qui lenoni eripit
meretricem in prima fabula: eum Plautus locum
reliquit integrum. eum hic locum sumpsit sibi
in Adelphos, verbum de verbo expressum extulit.
eam nos acturi sumus novam: pernoscite
furtumne factum existumetis an locum
reprensum, qui praeteritus neclegentiast.

nam quod isti dicunt malivoli, homines nobilis
hunc adiutare adsidueque una scribere:

quod illi maledictum vehemens esse existumant,
eam laudem hic ducit maxumam, quom illis placet,
qui vobis univorsis et populo placent,

quorum opera in bello, in otio, in negotio

suo quisque tempore usust sine superbia.

dehinc ne expectetis argumentum fabulae:

senes qui primi venient, ei partem aperient,

in agendo partem ostendent. facite aequanimitas
poetae ad scribendum augeat industriam.

218

10

‚Å¥20v

