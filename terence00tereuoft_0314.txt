PUBLIUS TERENTIUS AFER

in animo vere cogitare, Demea,
et mi et tibi et illis dempseris molestiam.

Demea mitto rem: consuetudinem amborum. . .

Micio mane 820
scio: istuc ibam. multa in homine, Demea,
signa insunt ex quibus coniectura facile fit,
duo quom idem faciunt, saepe ut possis dicere
“ hoc licet inpune facere huic, illi non licet,'’
non quo dissimilis res sit sed quo is qui facit.
quae ego inesse in illis video, ut confidam fore
ita ut volumus. video eos sapere, intellegere, in loco
vereri, inter se amare. siris liberum
ingenium atque animum: quo vis illos tu die
redducaS. at enim metuas ne ab re sint tamen 830
Omissiores paulo. o noster Demea,
ad omnia alia aetate sapimus rectius;
solum unum hoc vitium adfert senectus hominibus:
adtentiores sumus ad rem omnes quam sat est:
quod illos sat aetas acuet.

Demea ne nimium modo
bonae tuae istae nos rationes, Micio,
et tuos iste animus aequos subvertat.

Micio tace:
non fiet. mitte iam istaec: da te hodie mihi:
exporge frontem.

Demea scilicet ita tempus fert.
faciundumst. ceterum ego rus cras cum filio 840
cum primo luci ibo hinc.

Micio de nocte censeo:
hodie modo hilarum fac te.

Demea . et istam psaltriam

304

