PUBLIUS TERENTIUS AFER

te mihi fidelem esse aeque atque egomet sum mihi
scibam. ille si me alienus adfinem volet,
tacebit, dum intercedet familiaritas3
sin spreverit me, plus quam opus est scito sciet.
vereorque ne uxor aliqua hoc resciscat mea:
quod si fit, ut me excutiam atque egrediar donm,
id restat3 nam ego meorum solus sum meus.
Demi. scio ita esse et istaec mihi res sollicitudinistâ€š
neque defetiscar usque adeo experirier,
donec tibi id quod pollicitus sum effecero, 590

Gela Ego hominem callidiorem vidi neminem
IV.ii quam Phormionem. venio ad hominem, ut dicerem
argentum opus esse et id quo pacto fieret.
vix dum dimidium dixeram, intellexerat:
gaudebat, me laudabat, quaerebat senem.
dis gratias agebat tempus sibi dari,
ubi Phaedriae esse ostenderet nilo minus
amicum sese quam Antiphoni. hominem ad forum
iussi opperiri: eo me esse adducturum senem.
sed eccum ipsum. quis est ulterior? attat Phaedriae 600
pater venit. sed quid pertimui autem belua?
an quia quos fallam pro uno duo sunt mi dati?
commodius esse opinor duplici spe utier.
petam hinc unde a primo institi: is si dat, sat est3
IV. iii si ab eo nil fiet, tum hunc adoriar hospitem.

Anti. Exspecto Quam mox recipiat sese Geta.
68

